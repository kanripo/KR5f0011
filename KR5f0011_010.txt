# -*- mode: mandoku-view -*-
#+TITLE: 韓非子
#+DATE: 2015-09-11 03:53:16
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 10

一曰權借在下二曰利異外借三曰託¶於似類四曰利害
有反五曰叅疑内争六曰¶敵國廢置此六者主之所察也¶
權勢不可以借人上失其一臣以為百故臣¶得借則力多力多
則内外為用則¶人主壅其說在老聃之言失魚也是以人主¶久
語而左右鬻懐刷其患在胥僮之諫厲公¶與州侯之一言而燕
人浴矢也<md:KR5f0011_HFL_010-001b>¶　　　　　權借一¶
君臣之利異故人臣莫忠故臣利立而主利¶滅是以姦臣者召
敵兵以内除舉外事以⬤¶主茍成其私利不顧國患其說在衛
人之妻¶夫禱祝也故戴歇議子弟而三⬤攻昭公公¶叔内齊軍
而翟黃召韓兵太宰嚭說大夫種¶大成牛教申不害司馬喜告
<pb:KR5f0011_SBCK_009-1b>
趙王吕倉規秦¶楚宋石遣衛君書白圭教暴譴¶
　　　　　利異二¶
似類之事人主之所以失誅而大臣之所以<md:KR5f0011_HFL_010-002a>¶成私也是以門人
捐水而夷射誅濟陽自矯¶而二人罪司馬喜殺爰騫而季辛
鄭袖言惡¶臭而新人劓費無忌教郄宛而令尹誅陳需¶殺張夀
而犀首走故燒芻廥而中山罪殺老¶儒而濟陽賞也¶
　　　　　似類三¶
事起而有所利其市主之有所害必反察之¶是以明主之論也
國害則省其利者臣害則¶察其反者其說在楚兵至而陳需相
黍種貴¶而廩吏覆是以昭奚恤執販茅而不僖侯譙其<md:KR5f0011_HFL_010-002b>¶次文公
髪繞炙而穰侯請立帝¶
　　　　　有反四¶
叅疑之勢亂之所由生也故明主愼之是以¶晉驪姬殺太子申
<pb:KR5f0011_SBCK_009-2a>
生而鄭夫人用毒藥衛州¶吁殺其君完公子根取東周王子職
甚有寵¶而商臣果作亂嚴遂韓廆争而哀侯果遇賊¶田常闞止
戴驩皇喜敵而宋君簡公殺其說¶在狐突之稱二好與鄭昭之
對未生也¶
　　　　叅疑五¶
敵之所務在淫察而就靡人主不察則敵廢<md:KR5f0011_HFL_010-003a>¶置矣故文王資費
仲而秦王患楚使黎且去¶仲尼而于象沮甘茂是以子胥宣王
言而子常¶用内美而虞虢亡佯遺書而萇弘死用雞¶猳而鄶桀盡¶
　　　　廢置六¶
叅疑廢置之事明主絶之於内而施之於外¶資其輕者輔其弱
者此謂廟攻叄伍既用於¶内觀聽又行於外則敵偽得其說在
秦侏儒¶之告惠文君也故襄疵言襲鄴而嗣公賜令¶蓆<md:KR5f0011_HFL_010-003b>¶　　　　廟攻右經
<pb:KR5f0011_SBCK_009-2b>
一勢重者人主之淵也臣者勢重之魚也魚¶失於淵而不可復得
也人主失其勢重於臣¶而不可復收也古之人難正言故託之於魚¶
賞罰者利器也君操之以制臣臣得之以壅¶主故君先見所賞
則臣鬻之以為徳君先見¶所罰則臣鬻之以為威故曰國之利
器不可¶以示人¶
靖郭君相齊與故人久語則故人富懐左右¶刷則左右重久語
懐尉小資也猶以成富況<md:KR5f0011_HFL_010-004a>¶於吏勢乎¶
晉厲公之時六卿貴胥僮長魚矯諫曰大臣¶貴重敵主争事外
市樹黨下亂國法上以劫¶主而國不危者未嘗有也公曰善乃
誅三卿¶胥僮長魚矯又諫曰夫同罪之人偏誅而不¶盡是懐怨
而借之間也公曰吾一朝而夷三¶卿予不忍盡也長魚矯對曰
公不忍之彼將¶忍公公不聽居三月諸卿作難遂殺厲公而¶分其地¶
州侯相荆貴而主斷荆王疑之因問左右左<md:KR5f0011_HFL_010-004b>¶右對曰無有如出
<pb:KR5f0011_SBCK_009-3a>
一口也燕人無惑故浴狗¶矢燕人其妻有私通於士其夫早自
外而來¶士適出夫曰何客也其妻曰無客問左右左¶右言無有
如出一口其妻曰公惑易也因俗¶之以狗矢一曰燕人李季好
好逺出其妻私有¶通於士季突之士在内中妻患之其室婦曰¶
令公子裸而解髪直出門吾屬佯不見也於¶是公子從其計疾
走出門季曰是何人也家¶室皆無有季曰吾見鬼乎婦人曰然
為之奈¶何曰取五姓之矢(一云/尿)浴之季曰諾乃浴以<md:KR5f0011_HFL_010-005a>¶矢一曰浴以蘭湯¶
二衛人有夫妻禱者而祝曰使我無故得百¶來束布其夫曰何
少也對曰益是子將以買妾¶
荆王欲宦諸公子於四隣戴歇曰不可宦公¶子於四隣四隣必
重之曰子出者重重則必¶為所重之國黨則是教子於外市
也不便¶
魯孟孫叔孫季孫相戮力刼昭公遂奪其國¶而擅其制魯三⬤
<pb:KR5f0011_SBCK_009-3b>
公偪昭公攻季孫氏而孟¶孫氏叔孫氏相與謀曰救之乎叔孫
氏之御¶者曰我家臣也安知公家凡有孫與無季孫<md:KR5f0011_HFL_010-005b>¶於我孰利
皆曰無季孫必無叔孫然則救之¶於是撞西北隅而入孟孫見
叔孫之旗入亦¶救之三桓為一昭公不勝逐之死於乾侯¶
公叔相韓而有功齊公仲甚重於王公叔恐¶王之相公仲也使
齊韓約而攻魏公叔因内¶齊軍於鄭以劫其君以固其位而信
兩國之¶約翟璜魏王之臣也而善於韓乃召韓兵令¶之攻魏因
請為魏王搆之以自重也¶
越王攻吳王吳王謝而告服越王欲許之范¶蠡大夫種曰不可
昔天以越與吳吳不受今<md:KR5f0011_HFL_010-006a>¶天反夫差亦天禍也以吳予越再拜
受之不¶可許也太宰嚭遺大夫種書曰狡兎盡則良¶犬烹敵
國滅則謀臣亡大夫何不釋吳而患¶越乎大夫種受書讀之太
息而歎曰殺之越¶與吳同命
<pb:KR5f0011_SBCK_009-4a>
大成牛從趙謂申不害於韓曰以韓重我於¶趙請以趙重子於
韓是子有兩韓我有兩趙¶
司馬喜中山君之臣也而善於趙嘗以中山¶之謀㣲告趙王吕
倉魏王之臣也而善於秦¶荆㣲諷秦荆令而攻魏因請行和以
自重也<md:KR5f0011_HFL_010-006b>¶宋石魏將也衛君荆將也兩國搆難二子皆¶將宋石遺衛君書
曰二君相當兩旗相望唯¶毋一戰戰必不兩存此乃兩主之事
也與子¶無有私怨善者相避也¶
白圭相魏王暴譴相韓白圭謂暴譴曰子以韓¶輔我於魏我以
魏待子於韓臣長用魏子¶長用韓¶
三齊中大夫有夷射者御飲於王醉甚而出¶倚於郎門門者刖
跪請曰足下無意賜之餘¶⬤乎夷射曰叱去刑餘之人何事乃
敢乞飲<md:KR5f0011_HFL_010-007a>¶長者刖跪走退及夷射去刖跪因捐水即門¶霤下類溺者
<pb:KR5f0011_SBCK_009-4b>
之狀明日王出而訶之曰誰溺¶於是刖跪對曰臣不見也雖然昨
日中大夫¶夷射立於此王因誅夷射而殺之¶
魏王臣二人不善濟陽君濟陽君因偽令人¶矯王命而謀攻已
王使人問濟陽君濟陽君¶曰誰與恨對曰無敢與恨雖然嘗與
二人不¶善不足以至於此王問左右左右曰固然王¶因誅二人者¶
季辛與爰騫相怨司馬喜新與季辛惡因㣲<md:KR5f0011_HFL_010-007b>¶令人殺爰騫中
山之君以為季辛也因誅之¶
荆王所愛妾有鄭袖者荆王新得美女鄭袖¶因教之曰王¶¶甚喜
人之掩口也為近王必掩口美女入見近王因掩口王問其故
鄭袖曰此固言惡王之臭及王與鄭袖美女三人坐袖因先誡
御者曰王適有言必亟聽從王言美女前近王甚數掩口王悖
然怒曰劓之御因揄刀而劓美人一日魏王遺荆王美人荆王
甚恱之夫人鄭袖知王恱愛之也亦恱愛之甚於王衣服玩好
<pb:KR5f0011_SBCK_009-5a>
擇其所欲為之王曰夫人知我愛新人也其恱愛之甚於寡人
此孝子所以養親忠臣之所以事君也夫人知王之不以己為
妬也因爲新人曰王甚恱愛子然惡子之鼻子見王常掩鼻則
王長幸子矣於是新人從之每見王常掩鼻王謂夫人曰新人
見寡人常掩鼻何也對曰不已知也王强問之對曰頃嘗言惡
聞王臭王怒曰劓之夫人先誡御者曰王適有言必可從命御
者因揄刀而劓美人
費無極荆令尹之近者也郄宛新事令尹令尹甚愛之無極因
謂令尹曰君愛宛甚何不一為酒其家令尹曰善因令之為具
於郄宛之家無極教宛曰令尹甚傲而好兵子必謹敬先亟陳
兵堂下及門庭死因為之令尹往而大驚曰此何也無極曰君
殆去之事未可知也令尹大怒舉兵而誅郄宛遂殺之
犀首與張夀為怨陳需新入不善犀首因使人㣲殺張夀魏王
<pb:KR5f0011_SBCK_009-5b>
以為犀首也乃誅之
中山有賤公子馬甚瘦車甚弊左右有私不善者乃為之請王
曰公子甚貧馬甚瘦王何不益之馬食王不許左右因㣲令夜燒
芻廐王以為賤公子也乃誅之
魏有老儒而不善濟陽君客有與老儒私怨者因攻老儒殺之
以徳於濟陽君曰臣為其不善君也故為君殺之濟陽君因不
察而賞之一日濟陽君有少庶子有不見知欲入愛於君者齊
使老儒掘藥於馬梨之山濟陽少庶子欲以為攻入見於君曰
齊使老儒掘藥於馬梨之山名掘藥也實間君之國君殺之是
將以濟陽君抵罪於齊矣臣請刺之君曰可於是明日得之城
陰而刺之濟陽君還益親之
四陳需魏王之臣也善於荆王而令荆攻魏荆攻魏陳需因請
為魏王行解之因以荆勢相魏
<pb:KR5f0011_SBCK_009-6a>
韓昭侯之時黍種嘗貴甚昭侯令人覆廪吏果竊黍種而糶之
甚多
昭奚恤之用荆也有燒倉廥　者而不知其人昭奚恤令吏執
販茅者而問之果燒也
昭僖侯之時宰人上食而羮中有生肝焉昭侯召宰人之次而
誚之曰若何為置生肝寡人羮中宰人頓首服死罪曰竊欲去
尚宰人也一日僖侯浴湯中有礫僖侯曰尚浴免則有當代者
乎左右對曰有僖侯曰召而來譙之曰何為置礫湯中對曰尚浴
免則臣得代之是以置礫湯中
文公之時宰臣上炙而髮繞之文公召宰人而譙之曰女欲寡
人之哽耶奚為以髮繞炙宰人頓首再拜請曰有死罪三援礪
砥刀利猶干將也切肉肉断而髪不斷臣之罪一也援木而貫臠
而不見髪臣之罪二也奉熾爐炭火盡赤紅而炙熟而髪不燒
<pb:KR5f0011_SBCK_009-6b>
臣之罪三也堂下得財無㣲有疾臣者乎公曰善乃召其堂下
而譙之果然乃誅之一日晉平公觴客少庶子進炙而髪繞之
平公趣殺炮人毋有反令炮人呼天曰嗟乎臣有三罪死而不
自知乎平公曰何謂也對曰臣刀之利風靡骨斷而髪不斷是
臣之一死也桑炭炙之肉紅白而髪不焦是臣之二死也炙熟
又重睫而視之髪繞炙而目不見是臣之三死也意者堂下其
有翳憎臣者乎殺臣不亦蚤乎
穰侯相秦而齊强穰侯欲立秦為帝而齊不聽因請立齊為東
帝而不能成也
五晉獻公之時驪姬貴擬於后妻而欲以其子奚齊代太子申
生因患申生於君而殺之遂立奚齊為太子
鄭君已立太子矣而有所愛羙女欲以其子為後夫人恐因用
毒藥賊君殺之
<pb:KR5f0011_SBCK_009-7a>
衛州吁重於衛擬於君羣臣百姓盡畏其勢重州吁果殺其君
而奪之政
公子朝周太子也弟公子根甚有寵於君君死遂以東周叛分
為兩國
楚成王以商臣為太子既而又欲置公子職商臣作亂遂攻殺
成王一日楚成王商臣為太子既欲置公子職商人聞之未察
也乃謂其傅潘崇曰柰何察之也潘崇曰饗江芊而勿敬也太
子聽之江⬤曰呼役夫宜君王之欲廢女而立職也商臣曰信
矣潘崇曰能事之乎曰不能能為之諸侯乎曰不能能舉大事
乎曰能於是乃起宿營之甲而攻成王成王請食熊膰而死不
許遂自殺
韓廆相韓哀侯嚴遂重於君二人甚相害也嚴遂乃令人刺韓
廆於朝韓廆走君而抱之遂剌韓廆而兼哀侯
<pb:KR5f0011_SBCK_009-7b>
田恒相齊闞止重於簡公二人相憎而欲相賊也田恒因行私
惠以取其國遂殺簡公而奪之政
戴驩為宋太宰皇喜重於君二人争事而相害也皇喜遂殺宋
君而奪其政
狐突曰國君好内則太子危好外則相室危
鄭君問鄭昭曰太子亦何如對曰太子未生也君曰太子已置
而曰未生何也對曰太子雖置然而君之好色不已所愛有子
君必愛之愛之則必欲以為後臣故曰太子未生也
六文王資費仲而遊於紂之旁令之諫紂而亂其心
荆王使人之秦秦王甚禮之王曰敵國有賢者國之憂也今荆
王之使者甚賢寡人患之羣臣諫曰以王之賢聖與國之資厚
願荆王之賢人王何不深知之而隂有之荆以為外用也則必
誅之
<pb:KR5f0011_SBCK_009-8a>
仲尼爲政於魯道不拾遺齊景公患之梨且謂景公曰去仲尼
猶吹毛耳君何不迎之以重祿高位遺哀公女樂以驕榮其意
哀公新樂之必怠於政仲尼必諫諫必輕絶於魯景公曰善乃
令犁且以女樂六遺哀公哀公樂之果怠於政仲尼諫不聽去
而之楚
楚王謂干象曰吾欲以楚扶甘茂而相之秦可乎干象對曰不
可也王曰何也曰甘茂少而事史舉先生史舉上蔡之監門也
大不事君心不事家以苛刻聞天下茂事之順焉惠王之明張
儀之辨也茂事之取十官而免於罪是茂賢也王曰相人敵國
而相賢其不可何也干象曰前時王使邵滑之越五年而能亡
越所以然者越亂而楚治也日者知用之越今亡之秦不亦太
亟亡乎王曰然則爲之奈何干象對曰不如相共立王曰共立
可相何也對曰共立少見愛幸長爲貴卿被王衣含杜若握玉
<pb:KR5f0011_SBCK_009-8b>
環以聽於朝且利以亂秦矣(共立一云/公子赫)
吳政荆子胥使人宣言於荆曰子期用將擊之子常用將去之
荆人聞之因用子常而退子期也吳人擊之遂勝之晉
獻公伐虞虢乃遺之屈産之乘垂棘之璧女樂六以榮其
意而亂其政
叔向之讒萇⬤也為書曰萇⬤謂叔向曰子為我謂晉君所與
君期者時可吳何不亟以兵來因佯遺其書周君之庭而急去
行周以萇⬤為賣周也乃誅萇⬤而殺之
鄭⬤公將欲襲鄶先問鄶之豪傑良臣辯智¶果敢之士盡與姓
名擇鄶之良田賂之為¶官爵之名而書之因為設壇場郭門之
外而¶理之釁之以雞豭若盟狀鄶君以為内難也¶而盡殺其良
臣⬤公襲鄶遂取之¶
鄴令襄疵隂善趙王左右趙王謀襲鄴襄疪<md:KR5f0011_HFL_010-008a>¶常輒聞而先言之
<pb:KR5f0011_SBCK_009-9a>
魏王備之趙乃輒還¶
七秦侏儒善於荆王而陰有善荆王左右而¶内重於惠文君荆
適有謀侏儒常先聞之以¶告惠文君¶
衛嗣君之時有人於令之左右縣令有發蓐¶而席弊甚嗣公還
令人遺之席曰吾聞汝今¶者發蓐而席弊甚賜汝席縣令大驚
以君為¶神也¶
韓非子卷第十<md:KR5f0011_HFL_010-008b>¶
<pb:KR5f0011_SBCK_009-9b>
<md:KR5f0011_HFL_011-001a>¶
<pb:KR5f0011_SBCK_010-1a>
韓非子卷第十一¶
　　
