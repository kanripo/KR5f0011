# -*- mode: mandoku-view -*-
#+TITLE: 韓非子
#+DATE: 2015-09-11 03:53:17
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 16
<pb:KR5f0011_SBCK_015-1a>
韓非子卷第十六
　　　難三第三十八　難四¶第三十九
　　　　難三第三十八¶
魯穆公問於子思曰吾聞龎ခ氏之子不孝¶其行奚如子思對
曰君子尊賢以崇徳舉善¶以勸民若夫過行是細人之所識也
臣不知¶也子思出子服厲伯入見龎ဂ氏子子服¶厲伯對曰其
過三皆君之所未嘗聞自是之¶後君貴子思而賤子服厲伯也¶
或曰魯之公室三世劫於季氏不亦宜乎明¶君求善而賞之求
姦而誅之其得之一也故<md:KR5f0011_HFL_016-001b>¶以善聞之者以説善同於上者也以
姦聞之¶者以惡姦同於上者也此宜賞譽之所力也¶(聞善聞姦/俱當賞也)
不以姦聞是異於上而下比周於¶姦者也此宜毁罰之所及也
今子思不以過¶聞而穆公貴之厲伯以姦聞而穆公賤之人¶情
皆喜貴而惡賤故季氏之亂成而不止聞¶此魯君之所以劫也
<pb:KR5f0011_SBCK_015-1b>
且此亡王之俗取魯之¶民所以自美而穆公獨貴之不亦倒乎¶
文公出亡獻公使寺人披功之蒲城披斬其¶袪文公奔翟惠公
即位又使功之惠竇不得<md:KR5f0011_HFL_016-002a>¶也及文公反國披求見公曰蒲城之
役君令¶一宿而汝即至惠竇之難君令三宿而汝一¶宿何其速
也披對曰君令不二除君之惡恐¶不堪蒲人翟人余何有焉(當/時)
(君為蒲翟之人無/臣之分則何¶有焉)今公即位其無蒲翟乎且⬤公置射鈎而¶相
管仲君乃見之¶
或曰齊晉絶祀不亦宜乎⬤公能用管仲之¶功而忘射鈎之怨
文公能聴寺人之言而弃¶斬祛之罪⬤公文公能容二子者也
後世之君¶明不及二公後世之臣賢不如二子不忠之<md:KR5f0011_HFL_016-002b>¶臣以事
不明之君君不知則有燕操(子之/也)子¶罕田常之賊知之則以管
仲寺人自解君必¶不誅而自以為有⬤文之徳是臣讎而明不¶
能燭多假之資自以為賢而不戒則雖無後¶嗣不亦可乎且寺
<pb:KR5f0011_SBCK_015-2a>
人之言也直餙(非識/言也)君令¶而不貳者則是貞於君也死君後生
臣不愧¶而復為貞(不皆死然/後為貞)今恵公朝卒而暮事文¶公寺人之
不貳何如¶人有設桓公隠者曰一難二難三難何也桓¶公不能
對以告管仲管仲對曰一難也近優<md:KR5f0011_HFL_016-003a>¶而逺士二難也去其國而
數之海三難也君¶老而晩置太子桓公曰善不擇日而廟禮太¶子¶
或曰管仲之射隠不得也士之用不在近逺¶而俳優侏儒固人
主之所與燕也則近優而¶逺士而以為治非其難者也夫處世
而不能¶用其有而悖不去國是以一人之力禁一國¶以一人之
力禁一國者少能勝之明能照逺¶姦而見隠㣲必行之令雖逺
於海内必無變¶然則去國之海而不劫殺非其難者也楚成<md:KR5f0011_HFL_016-003b>¶王
置商臣以為太子又欲置公子職商臣作¶難遂弑成王公子宰
周太子也公子根有寵¶遂以東州反分而為兩國此皆非晩置
太子¶之患也夫分勢不二庶孽卑寵無籍雖處大¶臣晚置太子
<pb:KR5f0011_SBCK_015-2b>
可也然則晚置太子庶孽不亂¶又非其難也物之所謂難者必
借人成勢而¶勿侵害己可謂一難也貴妾不使二后二¶難也愛
孽不使危正適専聴一臣而不敢偶¶君此則可謂三難也葉公
子髙問政於仲尼¶仲尼曰政在悅近而来逺哀公問政於仲尼<md:KR5f0011_HFL_016-004a>¶仲尼曰政在選賢齊景公問政於仲尼仲尼¶曰政在節財三公
出子貢問曰三公問夫子¶政一也夫子對之不同何也仲尼曰
葉都大¶而國小民有背心故曰政在悅近而来逺魯¶哀公有大
臣三人外障距諸侯四隣之士内¶比周而以愚其君使宗廟不
掃除社稷不血¶食者必是三臣也故曰政在選賢齊景公築¶雍
門為路寢一朝而以三百乘之家賜者三¶(謂以大夫之業/也賜與為寢也)故曰
政在節財¶
或曰仲尼之對亡國之言也恐民有倍心而<md:KR5f0011_HFL_016-004b>¶誠説之恱近而来
逺則是教民懷恵恵之為政¶無功者受賞而有罪者免此法之
<pb:KR5f0011_SBCK_015-3a>
所以敗也¶法敗而亂以亂政治敗民未見其可也且¶民有倍心
者君上之明有所不及也不紹葉¶公之明而使之恱近而来逺
是舎吾勢之所¶能禁而使與不行惠以争民非能持勢者也¶夫
堯之賢六王之冠也舜一從而咸包而堯¶無天下矣有人無術
以禁下恃為舜而不失¶其民不亦無術乎明君見小姦於㣲故
民無¶大謀行小謀於細故民無大亂此謂圖難<md:KR5f0011_HFL_016-005a>¶於其所易也為
大者於其所細也今有功者¶必賞賞者不得君力之所致也有
罪者必誅¶誅者不怨上罪之所生也民知誅罰之皆起¶於身也
故疾功利於業而不受賜於君太上¶下智有之此言太上之下
民無說也安取懷¶惠之民上君之民無利害說以恱近來逺亦¶
可舎己哀公有臣外障距内比周以愚其君¶而說之以選賢此
非功伐之論也選其心之¶所謂賢者也使哀公知三子外障距
内比周¶也則三子不一日立矣哀公不知選賢選其<md:KR5f0011_HFL_016-005b>¶心之所謂
<pb:KR5f0011_SBCK_015-3b>
賢故三子得任事燕子噲賢子之¶而非孫卿故身死為僇夫差
智太宰嚭而愚¶子胥故滅於越魯君不必知賢而説以選賢¶是
使哀公有夫差燕噲之患也明君不自舉¶臣臣相進也不自賢
功自徇也論之於任試¶之於事課之於功故羣臣公政而無私
不隠¶賢不進不肖然則人主奚勞於選賢景公以¶百乘之家賜
而說以節則是使景公無術使¶智　之侈而獨儉於上未免於
貧也有君以千¶里飬其口腹則雖桀紂不侈焉齊國方三千<md:KR5f0011_HFL_016-006a>¶里
而桓公以其半自飬是侈於桀紂也然而¶能為五霸冠者知侈
儉之地也為君不能禁下而自禁¶者謂之劫不能飾下而自飾
者謂之亂不節¶下而自節者謂之貧明君使人無私以詐而¶食
者禁力盡於事歸利於上者必聞聞者必¶賞汙穢為私者必知
知者必誅然故忠臣盡¶忠於方公民士竭力於家百官精尅於
上(精亷/尅已)¶侈倍景公非國之患也(伊如上雖侈/非國之患也)然則說¶之以節
<pb:KR5f0011_SBCK_015-4a>
財非其急者也夫對三公一言而三¶公可以無患知下之謂也
知下明則禁於㣲<md:KR5f0011_HFL_016-006b>¶則姦無積姦無積則無比周無比周則公私¶
分公私分則朋黨散朋黨散則無外障距内比¶周之患知下明則
見精沐見精沐則誅賞明¶誅賞明則國不貧故曰一對而三公
無患知¶下之謂也(韓子以齊⬤侈於桀紂猶未虧德形於翰墨著以爲/殺一何逆理之甚其不得死秦獄未必不由此也)¶¶
鄭子産晨出過朿匠之閭聞婦人之哭撫¶其御之手而聴之有
間遣吏執而問之則手¶絞其夫者也異日其御問曰夫子何以
知之¶子産曰其聲懼凡人於其親愛也始病而憂<md:KR5f0011_HFL_016-007a>¶臨死而懼已
死而哀今哭已死不哀而懼¶是以知其有姦也¶
或曰子産之治不亦多士乎(不以法度而用/智故曰多事也)必¶姦待耳目之所
及而後知之則鄭國之得¶姦者寡矣不任典成之吏(典主也謂/其事而責)
(成/之)不察¶參伍之政不眀度量恃毒聰明勞智慮而以¶知姦不亦
無術乎且夫物衆而智寡寡不勝¶衆智不足以徧知物故則因
<pb:KR5f0011_SBCK_015-4b>
物以治物(謂若因龍¶以治鱗蟲/因鳯以治羽鳥也)下衆而上寡寡不勝衆者言¶君
不足以徧知臣也故因人以知人是以形<md:KR5f0011_HFL_016-007b>¶體不勞而事治智慮
不用而姦得故宋人語¶曰一雀過羿必得之則羿誣矣(羿雖善/射見雀)
(未必一一¶得/之故曰誣也)以天下為之羅則雀不失矣夫知姦¶亦有大羅不
失其一而已矣不修其理而以¶己之胷察為之弓矢則子産誣
矣老子曰以¶智治國國之賊也其子産之謂矣¶
秦昭王問於左右曰今時韓魏孰與始強左¶右對曰弱於始也
今之如耳魏齊孰與曩之¶孟常芒卯對曰不及也王曰孟常芒
卯率強¶韓魏猶無奈寡人何也左右對曰甚然中期<md:KR5f0011_HFL_016-008a>¶推琴而對
曰王之料天下過矣夫六晉之時¶知氏最強滅范中行而從韓
魏之兵以伐趙¶灌以晉水城之未沈者三板知伯出魏宣子¶御
韓康子為⬤乘知伯曰始吾不知水可以¶滅人之國吾乃今知
之汾水可以灌安邑絳¶水可以灌平陽魏宣子肘韓康子康子
<pb:KR5f0011_SBCK_015-5a>
踐宣¶子之足肘足接乎車上而知氏分於晉陽之¶下今足下雖
強未若知氏韓魏雖弱未至如¶其晉陽之下也此天下方用肘
足之時願王¶勿易之也或曰昭王之問也有失左右中期<md:KR5f0011_HFL_016-008b>¶之對
也有過凡明主之治國也任其勢勢不¶可害則雖強天下無奈
何也而况孟常芒卯¶韓魏能奈我何其勢可害也則不肖如耳
魏¶齊及韓魏猶能害之然則害與不侵在目恃¶而已矣奚問乎
曰恃其不可侵強與弱奚¶其擇焉夫在不自恃而問其奈何也
其不侵¶也幸矣申子曰失之數而求之信則疑矣其¶昭王之謂
也知伯無度從韓康魏宣而圖以¶水灌滅其國此知伯之所以
國亡而身死頭¶為飲柸之故也今昭王乃問孰與始強其畏<md:KR5f0011_HFL_016-009a>¶有
水人之患乎雖有左右非韓魏之二子也¶安有肘足之事而中
期曰勿易此虛言也且¶中期之所官琴瑟也絃不調㺯不明中
期之¶任也此中期所以事昭王者也中期善承其¶任未慊昭王
<pb:KR5f0011_SBCK_015-5b>
也而為所不知豈不妄哉左右¶對之曰弱於始與不及則可矣
其曰甚然則¶䛕也申子曰治不踰官雖知不言今中期不¶知而
尚言之故曰昭王之問有失左右中期¶之對皆有過也¶
管子曰見其可說之有證見其不可惡之有<md:KR5f0011_HFL_016-009b>¶形賞罰信於所見
雖所不見其敢為之乎見¶其可說之無說證見其不可惡之無
形賞罰不¶信於所見而求所不見之外不可得也¶
或曰廣廷嚴居衆人之所肅也宴室獨處曾¶史之所僈也觀人
之所肅非行情也且君上¶者臣下之所為飾也好惡在所見臣
下之飾¶姦物以愚其君必也明不能燭逺姦見隠㣲¶而待之以
觀飾行定賞罰不亦⬤乎¶
管子曰言於室滿於室言於堂滿於堂是謂¶天下王<md:KR5f0011_HFL_016-010a>¶或曰管仲之所謂言室滿室言堂滿堂者非¶特謂遊戲飲食之
言也必謂大物也人主之¶大物非法則術也法者編著之圖籍
<pb:KR5f0011_SBCK_015-6a>
設之於¶官府而布之於百姓者也術者藏之於⬤中¶以偶衆端
而潜御羣臣者也故法莫如顯而¶術不欲見是以明主言法則
境内卑賤莫不¶聞知也不獨滿於堂用術則親受近習莫之¶得
聞也不得滿室而管子猶曰言於室滿室¶言於堂滿堂非法術
之言也¶
　　　　　難四第三十九<md:KR5f0011_HFL_016-010b>¶衛孫文子聘於魯公登亦登叔孫穆子趨進¶曰諸侯之㑹寡君
未嘗後衛君也今子不後¶寡君一等寡君未知所過也子其少
安孫子¶無辭亦無悛容穆子退而告人曰孫子必亡¶亡臣而不
後君過而不悛亡之本也¶
或曰天子失道諸侯伐之故有湯武諸侯失¶道大夫伐之故有
齊晉臣而伐君者必亡則¶是湯武不王晉齊不立也¶孫子君於
衛而後不臣於魯臣之君也君有¶失也故臣有得也不命亡於
<pb:KR5f0011_SBCK_015-6b>
有失之君而命<md:KR5f0011_HFL_016-011a>¶亡於有得之臣不察魯不得誅衛大夫而衛¶君
之明不知不悛之臣孫子雖有是二也臣¶以亡其所以亡其失
所以得君也¶
或曰臣主之施分也臣能奪君者以得相踦¶也故非其分而取
者衆之所奪也辭其分而¶取者民之所予也是以桀索㟭山之
女紂求¶比干之心而天下謂湯身易名武身受詈而¶海内服
趙咺走山田外僕而齊晉從則湯武¶之所以王齊晉之所以立
心非以其君也彼¶得之而後以君處之也今未有其所以得而<md:KR5f0011_HFL_016-011b>¶行其所以處是倒義而逆德也倒義則事之¶所以敗也逆德則
怨之所以聚也敗亡之不¶察何也¶
魯陽虎欲攻三桓不尅而犇齊景公禮之¶鮑文子諫曰不可陽
虎有寵於季氏而欲伐¶於季孫貪其富也今君富於季孫而齊
大於¶魯陽虎所以盡詐也景公乃囚陽虎¶或曰千食之家其子
<pb:KR5f0011_SBCK_015-7a>
不仁人之急利甚也桓¶公五伯之上也争國而殺其兄其利大
也臣¶主之間非兄弟之親也刼殺之功制萬乘而<md:KR5f0011_HFL_016-012a>¶享大利則羣
臣孰非陽虎也事以㣲巧成以¶踈拙敗羣臣之未起難也其備
未具也羣臣¶皆有陽虎之心而君上不知是㣲而巧也陽¶虎貪
於天下以欲攻上是䟽而拙也不使景¶公加誅於拙虎是鮑文
子之說反也臣之忠¶詐在君所行也君明而嚴則羣臣忠君懦
而¶闇則羣臣詐知㣲之謂明無救赦之謂嚴不¶知齊之巧臣而
誅魯之成亂不亦妄乎¶
或曰仁貪不同心故公子目夷辭宋而楚商¶臣弑父鄭去疾予
弟而魯桓弑兄五伯兼并<md:KR5f0011_HFL_016-012b>¶而以桓律人則是皆無貞亷也且君
明而嚴¶則羣臣忠陽虎為亂於魯不成而走入齊而¶不誅是承
為亂也君明則誅知陽虎之可以¶濟亂也此見㣲之情也語曰
諸侯以國為親君¶嚴則陽虎之罪不可失此無救赦之實也則
<pb:KR5f0011_SBCK_015-7b>
誅陽虎所以使羣臣忠也未知齊之巧臣而¶廢明亂之罰責於
未然而不誅昭昭之罪此¶則妄矣今誅魯之罪亂以威羣臣之
有姦心¶者而可以得季孟叔孫之親鮑文之説何以¶為反<md:KR5f0011_HFL_016-013a>¶鄭伯將以髙渠彌為卿昭公惡之固諫不聽¶及昭公即位懼其
殺己也辛夘弑昭公而立¶子亶也君子曰昭公知所惡矣公子
圉曰髙¶伯其為戮乎報惡已甚矣¶
或曰公子圉之言也不亦反乎昭公之及於¶難者報惡晚也然
則髙伯之晚於死者報惡¶甚也明君不懸怒(有怒不行且舉/之故曰懸怒)懸
怒則臣¶罪輕舉以行計則人主危故靈臺之飲衛侯¶怒而不誅
故禇師作難食黿之羮鄭君怒而¶不誅故子公殺君君子之舉
知所惡非甚之<md:KR5f0011_HFL_016-013b>¶也曰知之若是其明也而不行誅焉以及於¶死
故知所惡以見其無權也人君非獨不足¶於見難而已或不足
於㫁制令昭公見惡稽¶罪而不誅使渠彌含憎懼死以徼幸故
<pb:KR5f0011_SBCK_015-8a>
不免¶於殺是昭公之報惡不甚也¶
或曰報惡甚者大誅報小罪大誅小罪也¶者獄之至也獄之患
故非在所以誅也以讎¶之衆也是以晉厲公滅三郄而欒中行
作難¶鄭子都殺伯咺而食鼎起福吴王誅子胥而¶越勾踐成霸
則衛侯之逐鄭靈之弑不以禇<md:KR5f0011_HFL_016-014a>¶師之不死而公父之不誅也以
未可以怒而¶有怒之色未可誅而有誅之心怒其當罪而¶誅不
逆人心雖懸奚害夫未立有罪即位之¶後宿罪而誅齊胡胡之
所以滅也君行之臣猶¶有後患况為臣而行之君乎誅既不當
而以¶盡為心是與天下為讎也則雖為戮不亦可¶乎¶
衛靈之時彌子瑕有寵於衛國侏儒有見¶公者曰臣之夢淺矣
公曰奚夢夢見竈者為¶見公也公怒曰吾聞人主者夢見日奚
為見<md:KR5f0011_HFL_016-014b>¶寡人而夢見竈乎侏儒曰夫日兼照天下一¶物不能當也
人君兼照一國一人不能壅也¶故將見人主而夢日也夫竈一
<pb:KR5f0011_SBCK_015-8b>
人煬焉則後¶人無從見矣或者一人煬君邪則臣雖夢竈¶不亦
可乎公曰善遂去雍鉏退彌子瑕而用¶司空狗¶
或曰侏儒善假於夢以見主道矣然靈公不¶知侏儒之言也去
雍鉏退彌子瑕而用司空¶狗者是去所愛而用所賢也鄭子都
賢慶建¶而壅焉燕子噲賢子之而壅焉夫去所愛而<md:KR5f0011_HFL_016-015a>¶用所賢未
免使一人煬已也不肖者煬主不¶足以害明今不加知而使
賢者煬主已則賢¶¶矣¶
或曰屈到嗜芰文王嗜菖蒲葅非正味也而¶二賢尚之所味不
必美晉靈侯說㕘無恤燕¶噲賢子之非正士也而二君尊之
所賢不必¶賢也非賢而賢用之與愛而用之同賢誠賢¶而舉之
與用所愛異狀故楚荘舉叔孫而霸¶啇辛用費仲而滅此皆用
所賢而事相反也¶燕噲雖舉所賢而同於用所愛衛奚距然哉<md:KR5f0011_HFL_016-015b>¶則侏儒之未可見也君壅而不知其壅也已¶見之後而知其壅
<pb:KR5f0011_SBCK_015-9a>
也故退壅臣是加知之也¶日不加知而使賢者煬已則必危而
今以加¶知矣則雖煬已必不危矣¶
韓非子卷第十六
<pb:KR5f0011_SBCK_015-9b>
