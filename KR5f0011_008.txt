# -*- mode: mandoku-view -*-
#+TITLE: 韓非子
#+DATE: 2015-09-11 03:53:16
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 8
<pb:KR5f0011_SBCK_007-1a>
# SB1_0351-002.png
韓非子卷第八
　　　説林下第二十三　觀行第二十四
　　　安危第二十五　守道第二十六
　　　用人第二十七　功名第二十八
　　　大體第二十九
　　　　説林下第二十三
伯樂教二人相踶馬相與之簡子廐觀馬一人舉踶馬其一人
舉踶馬其一人從後而循之三撫其尻而馬不踶此自以為失
相其一人子非失相也此其為馬也踒肩而腫膝夫踶馬也者
舉後而任前腫膝不可任也故後不舉子巧於相踶馬而拙於
任在腫膝而不任拙於腫膝夫事有所必歸而以有所腫膝而
不任智者之所獨知也恵子曰置猿於柙中則與豚同故勢不
便非所以逞能也
<pb:KR5f0011_SBCK_007-1b>
衛將軍文子見曽子曽子不起而延於坐席正身於奥文子謂
其御曰曾子愚人也哉以我爲君子也君子安可毋敬也以我
爲暴人也暴人安可侮也曽子不僇命也
鳥有翢翢者重首而屈尾將欲飲於河則必顛乃銜其羽而飲
之人之所有飲不足者不可不索其羽也
鱣似蛇蠶似蠋人見蛇則驚駭見蠋則毛起漁者持鱣婦人拾
蠶利之所在皆爲賁諸
伯樂教其所憎者相千里之馬教其所愛者相駑馬千里之馬
時一其利緩駑馬日售其利急此周書所謂下言而上用者惑也
桓赫曰刻削之道鼻莫如大目莫如小鼻大可小小不可大也
目小可大大不可小也舉事亦然爲其不可復者也則事寡敗矣
崇侯惡來知不適紂之誅也而不見武王之滅之也比干子胥
知其君之必亡也而不知身之死也故曰崇侯惡來知心而不
<pb:KR5f0011_SBCK_007-2a>
知事比干子胥知事而不知心聖人其備矣
與太宰貴而主㫁季子將見宋君梁子聞之曰語必可與太宰
三坐乎不然將不免季子因説以貴主而輕國
楊朱之弟楊布衣素衣而出天雨解素衣衣緇衣而反其狗不
知而吠之楊布怒將擊之楊朱曰子毋擊也子亦猶是曩者
使女狗白而往黒而來子豈能毋怪哉
恵子曰羿執鞅持扞操弓闗機越人爭為持旳若子扞弓慈母入
室閑户故曰可必則越人不疑羿不可必則慈母逃弱子
桓公問管仲富有涯乎答曰水之以涯其無水者也富之以涯其富
已足者也人不能自止於足而亡其富之涯乎
宋之富賈有監止子者與人爭買百金之璞玉因佯失而毁之
負其百金而理其毁瑕得千溢焉事有舉之而有敗而賢其毋
舉之者負之時也
<pb:KR5f0011_SBCK_007-2b>
有欲以御見荆王者衆騶妬之因曰臣能撽鹿見王王為禦不
及鹿自御及之王善其御也乃言衆騶妬之
荆令公子將伐陳丈人送之曰晉彊不可不㥀也公子曰丈人
奚憂吾為丈人破晉丈人曰可吾方廬陳南門之外公子曰是
何也曰我笑勾踐也為人之如是其易也己獨何為宻宻十年
難乎
堯以天下讓許由許由逃之舎於家人家人藏其皮冠夫弃天
下而家人藏其皮冠是不知許由者也
三虱相與訟一虱過之曰訟者奚說三虱曰爭肥饒之地一虱
曰若亦不患臘之至而茅之燥耳若又奚患於是乃相與聚嘬其
母而食之彘臞人乃弗殺
蟲有就(或作/⬤)者一身兩口爭相齕也遂相¶殺因自殺人臣之爭
事而亡其國者皆蚘類¶也
<pb:KR5f0011_SBCK_007-3a>
宫有堊器有滌則潔矣行身亦然無滌堊之¶地則寡非矣¶
公子糾將為亂桓公使使者視之使者報曰¶笑不樂視不見必
為亂乃使魯人殺之¶公孫弘斷髪而為越王騎公孫喜使人絶
之¶曰吾不與子為昆弟矣公孫弘曰我斷髪子¶斷頸而為人用
兵伐將謂子何周南之戰公<md:KR5f0011_HFL_007-011a>¶孫喜死焉¶
有與悍者鄰欲賣宅而避之人曰是其貫將¶滿也遂去之故曰
勿之矣子姑待之答曰吾¶恐其以我滿貫也遂去之故曰物之
㡬者非¶所靡也¶
孔子曰謂弟子曰孰能導子西之釣名也子¶貢曰賜也能乃導之不
復疑也孔子曰寛哉¶不被於利絜哉民性有恒曲為曲直爲直¶
孔子曰子西不免白公之難子西死焉故曰¶直於行者曲於欲<md:KR5f0011_HFL_007-011b>¶晉中行文子出亡過於縣邑從者曰此嗇夫¶公之故人公奚不
休舍且待後車文子曰吾¶嘗好音此人遺我鳴琴吾好佩此人
<pb:KR5f0011_SBCK_007-3b>
遺我玊¶環是振我過者也以求容於我者吾恐其以¶我求容於
人也乃去之果收文子後車二乘¶而献其君矣¶
周趮謂宫他曰為我謂齊王曰以齊資我於¶魏請以魏事王宫
他曰不可是示之無魏也¶齊王必不資於無魏者而以怨有魏
者公不¶如曰以王之所欲臣請以魏聽王齊王必以<md:KR5f0011_HFL_007-012a>¶公為有魏
也必因公是公有齊也因以有齊¶魏矣¶
白圭爲宋令尹曰君長自知政公無事矣今¶君少主也而務名
不如令荆賀君之孝也則¶君不奪公位而大敬重公則公常用
宋矣¶
管仲鮑叔相謂曰君亂甚矣必失國齊國之¶諸公子其可輔者
非公子糾則小白也與子¶人事一人焉相達者相収管仲乃從
公子糾¶鮑叔從小白國人果弑君小白先為君魯¶人拘管仲
而效之鮑叔言而相之故諺曰巫<md:KR5f0011_HFL_007-012b>¶咸雖善祝不能自禳也秦
<pb:KR5f0011_SBCK_007-4a>
醫雖善除不能自¶彈也以管仲之聖而待鮑叔之助此鄙諺所¶
謂虜自賣裘而不售士自譽辯而不信者也¶荆王伐呉呉使沮
衛蹶融犒於荆師而將軍¶曰縛之殺以釁鼔問之曰汝來卜乎
答曰卜¶卜吉乎曰吉荆人曰今荆將與女釁鼓其何¶也答曰是
故其所吉也呉使臣來也固視¶將軍怒將軍怒將深溝髙壘將
軍不怒將懈¶怠今也將軍殺臣則呉必警守矣且國之卜¶非為一
臣卜夫殺一臣而存一國其不言吉<md:KR5f0011_HFL_007-013a>¶何也且死者無知則以臣
釁鼓無益也死者¶有知也臣將當戰之時臣使鼓不鳴荆人因¶
不殺也¶
智伯將伐仇由而道難不通乃鑄大鐘遺仇¶由之君仇由之君大
說除道將内赤之章曼¶枝曰不可此小之所以事大也而今也
大以¶來之必隨之不可内也仇由之君不聴遂内¶之赤章曼枝
因斷轂而驅至於齊七月而仇¶由亡矣
<pb:KR5f0011_SBCK_007-4b>
越已勝呉又索卒於荆而攻晉左史倚相<md:KR5f0011_HFL_007-013b>¶荆王曰夫越破呉豪
士死銳卒盡大甲傷今¶又索卒以攻晉示我不病也不如起師
與分¶呉荆王曰善因起師而從越越王怒將擊之¶大夫種曰
不可吾豪士盡大甲傷我與戰必¶不尅不如賂之乃割露山之
隂五百里以賂¶之¶
荆伐陳呉救之軍間三十里雨十日夜星左¶史倚相謂子期曰
雨十日輯而兵聚呉人¶必至不如僃之乃為陳陳未成也而呉
人至¶見荆陳而反左思曰呉反覆六十里其君子<md:KR5f0011_HFL_007-014a>¶必休小人必
食我行三十里擊之必可敗也¶乃從之遂破呉軍¶
韓趙相與為難韓子索兵於魏曰願借師以¶伐趙魏文侯曰
寡人與趙兄弟不可以從趙¶又索兵　攻韓文侯曰寡人與韓
兄弟不敢¶從二國不得兵怒而反已乃知文侯以構於¶己乃
皆朝魏
<pb:KR5f0011_SBCK_007-5a>
齊伐魯索讒鼎魯以其鴈往齊人曰鴈也魯¶人曰眞也齊曰使
樂正子春來吾將聴子魯¶君請樂正子春樂正子春曰胡不以
其眞往<md:KR5f0011_HFL_007-014b>¶也君曰我愛之信答曰臣亦愛臣之信¶
韓咎立為君未定也弟在周周欲重之而恐¶韓咎不立也綦母
恢曰不若以車百乘送之¶得立因曰為戒不立則曰來效賊也¶
靖郭君曰將城薛客多以諫者靖郭君謂謁¶者曰毋為客通齊
人有請見者曰臣請三言¶而已過三言臣請烹靖郭君因見之
客趨進¶曰海大魚因反走靖郭君曰請聞其說客曰¶臣不敢以
死為戲靖郭君曰願為寡人言之¶答曰君聞大魚乎網不能止
繳不能絓也蕩<md:KR5f0011_HFL_007-015a>¶而失水螻蟻得意焉今夫齊亦君之海也君¶長
有齊奚以薛為君失齊雖隆薛城至於天¶猶無益也靖郭君曰
善乃輟不城薛¶
荆王弟在秦秦不出也中射之士曰資臣百¶金臣能出之因載
<pb:KR5f0011_SBCK_007-5b>
百金之晉見叔向曰荆王¶弟在秦秦不出也請以百金委叔向
叔向受¶金而以見之晉平公曰可以城壺丘矣平公¶曰何也對
曰荆王弟在秦秦不出也是秦惡¶荆也必不敢禁我城壺丘若
禁之我曰為我¶出荆王之弟吾不城也彼如出之可以得荆<md:KR5f0011_HFL_007-015b>¶彼
不出是卒惡也必不敢禁我城壺丘矣公¶曰善乃城壺丘謂秦
公曰為我出荆王之弟¶吾不城也秦因出之荆王大說以鍊金
百鎰¶遺晉¶
闔廬攻郢戰三勝問子胥曰可以退乎子胥¶對曰溺人者一飲
而止則無逆者以其不休¶也不如乘之以沉之¶
鄭人有一子將宦謂其家曰必築壞墻是不¶善人將竊其巷人
亦云不時築而人果竊之¶以其子為智以巷人告者為盜<md:KR5f0011_HFL_007-016a>¶　　

<md:KR5f0011_HFL_008-001a>¶
　　　觀行第二十四¶
古之人目矩於自見故以鏡觀面智短於自¶知故以道正己故
<pb:KR5f0011_SBCK_007-6a>
鏡無見疵之罪道無明過¶之怨目失鏡則無以正鬚眉身失
道則無以¶知迷惑西門豹之性急故佩韋以緩己董安¶于之心
緩故佩⬤以自急故以有餘補不足¶以長續短之謂明主¶
天下有信數三一曰智有所不能立二曰力¶有所不能舉三曰
疆有所不能勝故雖有堯<md:KR5f0011_HFL_008-001b>¶之智而無衆人之助大功不立有烏
獲之勁¶而不得人助不能自舉有賁育之彊而無法¶術不得長
生故世有不可得事有不可成故¶烏獲輕千鈞而重其身非其
身重於千鈞也¶勢不便也離朱易百歩而難眉睫非百歩近¶而
眉睫逺也道不可也故明主不窮烏獲以¶其不能自舉不困離
朱以其不能自見因可¶勢求易道故用力寡而功名立時有滿
虛事¶有利害物有生死人主為三者發喜怒之色¶則金石之士
離心焉聖賢之撲淺深矣故明<md:KR5f0011_HFL_008-002a>¶主觀人不使人觀己明於堯不
能獨成烏獲¶不能自舉賁育之不能自勝以法術則觀¶行之道畢矣
<pb:KR5f0011_SBCK_007-6b>
　　　　　安危第二十五¶
安術有七危道有六安術一曰賞罰隨是非¶二曰禍福隨善惡
三曰死生隨法度四曰有¶賢不肖而無愛惡五曰有愚智而無
非譽六¶曰有尺寸而無意度七曰有信而無詐¶
危道一曰斵削於繩之内二曰斵割於法之¶外三曰利人之所
害四曰樂人之所禍五曰<md:KR5f0011_HFL_008-002b>¶危人於所安六曰所愛不親所惡不
䟽如此¶則人失其所以樂生而忘其所以重死人不¶樂生則人
主不尊不重死則令不行¶也
使天下皆極智能於儀表盡力於權衡以動¶則勝以靜則安治
世使人樂生於為是愛身¶於為非小人少而君子多故社稷長
立國家¶久安奔車之上無仲尼覆舟之下無伯夷故¶號令者國
之舟車也安則智㢘生危則爭鄙¶起故安國之法若饑而食寒
而衣不令而自¶然也先王寄理於竹帛其道順故後世服令<md:KR5f0011_HFL_008-003a>¶使
<pb:KR5f0011_SBCK_007-7a>
人去饑寒雖賁育不能行廢自然雖順道¶而不立強勇之所不
能行則上不能安上以¶無厭責己盡則下對無有則輕法法所¶
以為國也而輕之則功不立名不成聞古扁¶鵲之治其病也以
刀刺骨聖人之救危國也¶以忠拂耳刺骨故小痛在體而長利
在身拂¶耳故小逆在心而久福在國故甚病之人利¶在忍痛猛
毅之君以福拂耳忍痛故扁鵲盡¶巧拂耳則子胥不失夀安之
術也病而不忍¶痛則失扁鵲之巧危而不拂耳則失聖人之<md:KR5f0011_HFL_008-003b>¶意如此長利不逺垂功名不久立¶
人主不自刻以堯而責人臣以子胥是幸殷¶人之盡如比干盡
如比干則上不失下不亡¶不權其力而有田成而幸其身盡如
比干故¶國不得一安廢堯舜而立桀紂則人不得樂¶所長而憂
所短失所長則國家無功守所短¶則民不樂生以無功御不樂
生以無功御不樂生不可行於齊¶民如此則上無以使下下無
<pb:KR5f0011_SBCK_007-7b>
以事上¶
安危在是非不在於強弱存亡在虚實不在¶於衆寡故齊萬
乘也而名實不稱上空虚<md:KR5f0011_HFL_008-004a>¶於國内不充滿於名實故臣得奪主
殺天子¶也而無是非賞於無功使讒諛以詐偽為貴¶誅於無罪
使傴以天性剖背以詐偽是天¶性為非小得勝大¶
明主堅内故不外失失之近正不亡於逺者¶無有故周之奪殷
也拾遺於庭使殷不遺於¶朝則周不敢望秋毫於境而况敢
易位乎¶
明主之道忠法其法忠心故臨之而法去之¶而思堯無膠漆之
約於當世而遺行舜無置¶錐之地於後世而徳結能立道於往
名古而<md:KR5f0011_HFL_008-004b>¶垂徳於萬世者之謂明主¶
　　　　　守道第二十六¶
聖王之立法也其賞足以勸善其威足以勝¶暴其備足以必
<pb:KR5f0011_SBCK_007-8a>
完法治世之臣功多者位尊¶力極者賞厚情盡者名立善之生
如春惡之¶死如秋故民勸極力而樂盡情此之謂上下¶相得上
下相得故能使用力者自極於權衡¶而務至於任鄙戰士出死
而願為賁育守道¶者皆懐金石之心以死子胥之節用力者為¶
任鄙戰如賁育守為金石則君人者髙枕而<md:KR5f0011_HFL_008-005a>¶守己完矣¶
古之善守者以其所重禁其所輕以其所難¶止其所易故君子
與小人俱正盜跖與曾史¶俱㢘何以知之夫貪盜不赴谿而掇
金赴溪¶而掇金則身不全賁育不量敵則無勇名盜¶跖不計可
則利不成¶
明主之守禁也賁育見侵於其所不能勝盜¶跖見害於其所不
能取故能禁賁育之所不¶能犯守盜跖之所不能取則暴者守
愿邪者¶反正大勇愿巨盜貞平則天下公平而齊民<md:KR5f0011_HFL_008-005b>¶之情正矣¶
人主離法失人則危於伯夷不妄取而不免¶於田成盜跖之耳
<pb:KR5f0011_SBCK_007-8b>
可也今天下無一伯夷而¶姦人不絶世故立法度量度量信則
伯夷不¶失是而盜跖不得非法分明則賢不得奪不¶肖強不得
侵弱衆不淂暴寡託天下於堯之¶法則貞士不失分姦人不徼
幸寄千金於羿¶之失則伯夷不得亡而盜跖不敢取堯明於¶不
失姦故天下無邪羿巧於不失廢故千金¶不亡邪人不壽而盜
跖止如此故圗不載宰<md:KR5f0011_HFL_008-006a>¶予不舉六卿書不著子胥不明夫差孫呉之¶略
廢盜跖之心伏人主甘服於玊堂之中而¶無瞑目切齒傾取之患人臣
垂拱金城之内¶而無扼捥聚脣嗟唶之禍服虎而不以柙禁¶姦而不以
法塞偽而不以符此賁育之所患¶堯舜之所難也故設柙非所以僃䑕
也所以¶使怯弱能服虎也立法非所以僃曽史也所¶以庸主能止盜跖
也為符非所以豫尾生¶也所以使衆人不相謾也不獨特比干之死¶節
不幸亂臣之無詐也恃怯之所能服握庸<md:KR5f0011_HFL_008-006b>¶主之所易守當今之世為人
主忠計為天下¶結徳者利長於如此故君人者無亡國之¶圗而忠臣
<pb:KR5f0011_SBCK_007-9a>
失身之畫明於尊位必賞故能¶使人盡力於權衡死節於官職
通賁育之情¶不以死易生惑於盜跖之貪不以財易身則¶守國
之道畢僃矣¶
　　　　用人第二十七¶
聞古之善用人者必循天順人而明賞罰循¶天則用力寡而功
立順人則刑罰省而令行¶明賞罰則伯夷盗跖不亂如此則白
黒分矣<md:KR5f0011_HFL_008-007a>¶治國之臣效功於國以履位見能於官以受¶職盡力於
權衡以任事人臣皆宜其能勝其¶官輕其任而莫懐餘力於心
莫負兼官之責¶於君故内無伏怨之亂外無馬服之患明君¶使
事不相干故莫訟使士不兼官故枝長使¶人不同功故莫爭訟
爭訟止枝長立則彊弱¶不觳力冰炭不合形天下莫得相傷治
之至¶也¶
釋法術而心治堯不能正一國去規矩而妄¶意度奚仲不能成一
<pb:KR5f0011_SBCK_007-9b>
輪廢尺寸而差短長王<md:KR5f0011_HFL_008-007b>¶爾不能半中使中主守法術拙匠守規
矩尺¶寸則萬不失矣君人者能去賢巧之所不能¶守中拙之所
萬不失則人力盡而功名立¶
明主立可為之賞設可避之罰故賢者勸賞¶而不見子胥之禍
不肖者少罪而不見傴剖¶背盲者處平而不遇深谿愚者守靜
而不䧟¶險危如此則上下之恩結矣古之人曰其心¶難知喜怒
難中也故以表示目以鼓語耳以¶法教心君人者釋三易之數
而行之一難知¶之如此則怒積於上而怨積於下以積怒而<md:KR5f0011_HFL_008-008a>¶御
積怨則兩危矣¶
明主之表易見故約立其教易知故言用其¶法易為故令行三
者立而上無私心則下得¶循法而治望表而動隨繩而斵因攅
而縫如¶此則上無私威之毒而下無愚拙之誅故上¶君明而少
怒下盡忠而少罪
<pb:KR5f0011_SBCK_007-10a>
聞之曰舉事無患者堯不得也而世未嘗無¶事也君人者不輕
爵禄不易富貴不可與救¶危國故明主厲㢘恥招仁義昔者介
子推無¶爵禄而義随文公不忍口腹而仁割其肌故<md:KR5f0011_HFL_008-008b>¶人主結其
徳書圗著其名人主樂乎使人以¶公盡力而苦乎以私奪威人
臣安乎以能受¶職而苦乎以一負二(謂一身/兩役也)故明主除人臣¶之
所苦而立人主之所樂上下之利莫長於¶此不察私門之内輕
慮重事厚誅薄罪久怨¶細過長侮偷快(長輕侮人偷取/一時之快也)數以徳
追禍¶(禍賊當誅而反/以徳報之也)是斷手而續以玊也故世有¶易身之患¶
人主立難為而罪不及則私怨立人臣失所¶長而奉難給則伏
怨結勞苦不撫循憂悲不<md:KR5f0011_HFL_008-009a>¶哀憐喜則譽小人賢不肖俱賞怒則
毁君子¶使伯夷與盜跖俱辱故臣有叛主¶使燕王内憎其民而
外愛魯人則燕不用而¶魯不附見憎不能盡力而務功魯見說
而不¶能離死命而親他主如此則人臣為隙穴而¶人主獨立以
<pb:KR5f0011_SBCK_007-10b>
隙穴之臣而事獨立之主此之¶謂危殆¶
釋儀的而妄發雖中小不巧釋法制而妄怒¶雖殺戮而姦人不
恐罪生甲禍歸乙伏怨乃¶結故至治之國有賞罰而無喜怒故
聖人極<md:KR5f0011_HFL_008-009b>¶有刑法而死無螫毒故姦人服發矢中的賞¶罰當符故
堯復生羿復立如此則上無殷夏¶之患下無比干之禍君髙枕
而臣樂業道蔽¶天地徳極萬世矣¶夫人主不塞隙穴而勞力於
赭堊暴雨疾風¶必壞不去眉睫之禍而慕賁育之死不謹蕭¶牆
之患而固金城於逺境不用近賢之謀而¶外結萬乗之交於千
里飄風一旦起則賁育¶不及救而外交不及至禍莫大於此當
今之¶世為人主忠計者必無使燕王說魯人無使<md:KR5f0011_HFL_008-010a>¶近世慕賢於
古無思越人以救中國溺者如¶此則上下親内功立外名成¶
　　　　　功名第二十八¶
明君之所以立功成名者四一曰天時二曰¶人心三曰枝能四
<pb:KR5f0011_SBCK_007-11a>
曰勢位非天時雖十堯不¶能冬生一穗逆人心雖賁育不能盡
人力故¶得天時則務而自生得人心則不趣而自勸¶因技能則
不急而自疾得勢位則不推進而¶名成若水之流若船之浮守
自然之道行毋¶窮之令故曰明主<md:KR5f0011_HFL_008-010b>¶夫有材而無勢雖賢不能制不肖故立尺　材¶於髙山之上則
臨千仞之谿材非長也位髙¶也桀為天子能制天下非賢也勢
重也堯為¶匹夫不能正三家非不肖也位卑也千鈞得¶船則浮
錙銖失船則沉非千鈞輕錙銖重也¶有勢之與無勢也故短之
臨髙也以位不肖¶之制賢也以勢人主者天下一力以共載之¶
故安衆同心以共立之故尊人臣守所長盡¶所能故忠以尊主
主御忠臣則長樂生而功¶名成名實相持而成形影相應而立
故臣<md:KR5f0011_HFL_008-011a>¶同欲而異使人主之患在莫之應故曰一手¶獨拍雖疾無
聲人臣之憂在不得一故曰右¶手畫圎左手畫方不能兩成故
<pb:KR5f0011_SBCK_007-11b>
曰至治之國¶君若桴臣若鼓技若車事若馬故人有餘力¶易於
應而技有餘巧於事立功者不足於力¶親近者不足於信成名
者不足於勢近者已¶親而逺者不結則名不稱實也聖人徳若
堯¶舜行若伯夷而位不載於世則功不立名不¶遂故古之能致
功名者衆人助之以力近者¶結之以成逺者譽之以名尊者載
之以勢如<md:KR5f0011_HFL_008-011b>¶此故太山之功長立於國家而日月之名久¶著於天
地此堯之所以南面而守名舜之所¶以北面而效功也¶
　　　　大體第二十九¶
古之全大體者望天地觀江海因山谷日月¶所照四時所行雲
布風動不以智累心不以¶私累己寄治亂於法術託是非於賞
罰屬輕¶重於權衡不逆天理不傷情性不吹毛而求¶小疵不洗
垢而察難知不引繩之外不推繩¶之内不急法之外不緩法之
内守成理因自<md:KR5f0011_HFL_008-012a>¶然禍福生乎道法而不出乎愛⬤榮辱之責¶在
<pb:KR5f0011_SBCK_007-12a>
己而不在乎人故致至安之世法如朝¶露純樸不散心無結怨
口無煩言故車馬不¶疲⬤於逺路旌旗不亂於大澤萬民不失
命¶於冦戎雄駿不創夀於旗幢豪傑不著名於¶圖書不録功於
盤盂記年之牒空虛故曰利¶莫長於簡福莫久於安使匠石
千嵗之夀¶操鈎視規矩舉繩墨而正太山使賁育帶干¶將而齊
萬民雖盡力於巧極盛於夀太山不¶正民不能齊故曰古之牧
天下者不使匠石<md:KR5f0011_HFL_008-012b>¶極巧以敗太山之體不使賁育盡威以傷萬¶
民之性因道全法君子樂而大姦止澹然間¶靜因天命持大體
故使人無離法之罪魚無¶失水之禍如此故天下少不可¶
上不天則下不遍覆心不地則物不必載太¶山不立好惡故能
成其髙江海不擇小助故¶能成其富故大人寄形於天地而萬
物僃歴¶心於山海而國家富上無忿怒之毒下無伏¶怨之患上
下交撲以道為舍故長利積大功¶立名成於前徳垂於後治之
<pb:KR5f0011_SBCK_007-12b>
至也<md:KR5f0011_HFL_008-013a>¶韓非子卷第八<md:KR5f0011_HFL_008-013b>¶　
